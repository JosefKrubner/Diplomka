\section{Měření teplot při vysokých podzvukových rychlostech} \label{sec:mereni-teplot}
    Teplota, jako stavová veličina, je jedním z důležitých parametrů proudění, které jsou sledovány během průmyslových procesů, nebo během provozu strojírenských zařízení, či výzkumných tratí. Její měření je obvykle bezproblémové, hovoříme-li o nízkých rychlostech proudění, nebo případně o kapalinách. Při přechodu do vyšších podzvukových rychlostí plynů (na které je zaměřena tato práce) dochází k nárůstu vlivu jejich stlačitelnosti a určení statické, potažmo stagnační, teploty proudění začíná být problematické. Hranice stlačitelnosti se obvykle uvažuje okolo $\Ma = 0.3$.

    \subsection{Dynamický ohřev}

    Dobrým ukazatelem míry vlivu stlačitelnosti proudění na měření teploty je poměr statické a stagnační teploty, který lze odvodit z energetické rovnice při uvažování adiabatického výtoku z nádoby o klidových parametrech $h_0$, $T_0$ a $u_0 = 0 \Unit{\frac{m}{s}}$ do obecného místa s parametry $h$, $T$ a $u$:

    \begin{align}
        h_0 &= h + \frac{u^2}{2} \\
        h &= c_p T \\
        c_p T_0 &= c_p T + \frac{u^2}{2} \\
        T_0 &= T + \frac{u^2}{2 c_p} = T + \frac{u^2}{2 c_p} \frac{a^2}{a^2} \label{eq:T0} \\
        a &= \sqrt{\kappa r T} \\
        c_p &= \frac{\kappa r}{\kappa - 1} \\
        T_0 &= T \brac{1 + \frac{\kappa - 1}{2} \frac{u^2}{a^2}} \\
        \Ma &= \frac{u}{a} \\
        \frac{T}{T_0} &= \frac{1}{1 + \frac{\kappa - 1}{2} \Ma ^2}  \label{eq:pomer-T-T0}
    \end{align}

    \noindent kde $h \unit{\frac{J}{kg}}$ je měrná entalpie, $u \unit{\frac{m}{s}}$ je rychlost proudění, $T \unit{K}$ je termodynamická teplota, $c_p \unit{\frac{J}{kg K}}$ je měrná tepelná kapacita za konstantního tlaku, $a \unit{\frac{m}{s}}$ je rychlost zvuku, $\kappa \unit{1}$ je Poissonova konstanta, $r \unit{\frac{J}{kg K}}$ je měrná plynová konstanta a  $\Ma \unit{1}$ je Machovo číslo. Dolní index $0$ označuje stagnační parametry.

    Ze Vztahu \ref{eq:pomer-T-T0} je patrné, že při nulové rychlosti proudění ($\Ma = 0$) bude statická teplota rovna teplotě stagnační, neboli klidové. Dosažením rychlosti zvuku ($\Ma = 1$) klesne poměr na hodnotu $\frac{1}{1+\frac{\kappa - 1}{2}}$, což pro vzduch odpovídá $0.83$ při uvažování $\kappa = 1.4$. Při $\Ma = 0.3$ (zmiňovaná mez stlačitelnosti) tvoří v statická teplota $98.2 \Unit{\%}$ stagnační teploty, zanedbáním rozdílu těchto teplot bychom se tak dopustili v tomto případě $1.8\%$ chyby. Chybě $2.5 \Unit{\%}$ pak odpovídá Machovo číslo $0.358$.

    \clearpage

    Člen $\frac{u^2}{2 c_p}$ v Rovnici $\ref{eq:T0}$ se formálně nazývá dynamická teplota (ačkoliv se o teplotu nejedná) a je projevem stlačitelnosti proudění. Jeho průběh v závislosti na Machově čísle je společně s poměrem $\frac{T}{T0}$ vyznačen na Obrázku \ref{fig:pomer-T-T0}.

    \begin{figure}[ht!]
        \centering
        \includegraphics[width=\textwidth]{100_MERENI_TEPLOT/pomer_T_T0.eps}
        \caption{Závislost dynamické teploty a poměru $\frac{T}{T_0}$ na Machově čísle proudění pro statickou teplotu $300 \Unit{K}$.}
        \label{fig:pomer-T-T0}
    \end{figure}

    \subsection{Restituční faktor}

    Umístěním tělesa do proudu vzduchu dojde k jeho zahřívání vlivem zbrzdění proudění v mezní vrstvě. Budeme-li o tomto tělesu dále hovořit jako o teplotním snímači, tak bude klíčové, jakou teplotu naměříme. Ve stagnačním bodě snímače bude plyn dosahovat klidové teploty, mimo něj však bude teplota nižší. Měřená teplota, značená obvykle jako rovnovážná $T_r$, se tak bude pohybovat mezi teplotou statickou a stagnační ($T < T_r < T_0$). Vztah mezi těmito teplotami popisuje takzvaný restituční faktor $f$:
    \begin{equation} \label{eq:restitucni-faktor}
        f = \frac{T_r - T}{T_0 - T}
    \end{equation}

    Restituční faktor je především funkcí Prandtlova čísla, závisí však i na geometrii snímače a na Machově a Reynoldsově čísle \cite{Leontiev2017a}. Jeho hodnota je tedy proměnlivá, nicméně v řadě aplikací jej lze pro definované podmínky považovat za konstantu: pro válcová tělesa umístěná rovnoběžně v proudu vzduchu byl při lokálním $\textrm{Re} < 5 \cdot 10^5$ restituční faktor roven $\sqrt{\textrm{Pr}}$, pro vzduch byla tato hodnota při $\textrm{Pr} = 0.72$ rovna $0.85$ \cite{Shapiro1954}. Obdobná hodnota restitučního faktoru (v tomto případě pro $\textrm{Pr}=0.71$) byla použita s dostatečnou přesností při měřeních pomocí termočlánku \cite{Ishibashi2012}.

    \subsection{Měření stagnační teploty}
        \subsubsection{Rovnovážná teplota}
            Kombinací Vztahů \ref{eq:restitucni-faktor} a \ref{eq:T0} lze získat vztahy pro výpočet rovnovážné teploty:
            \begin{align}
                f &= \frac{T_r - T}{T + \frac{u^2}{2 c_p} - T} \\
                T_r &= T + f \frac{u^2}{2 c_p} \label{eq:rovnovazna-teplota}\\
                T_r &= T \brac{1 + f \frac{\kappa - 1}{2} \Ma ^2}
            \end{align}
            \noindent Budeme-li hovořit o měření stagnační teploty při vysokých podzvukových rychlostech, nabízí se otázka, zda by nebylo možné použít sondu s dostatečně vysokým restitučním faktorem ($f \rightarrow 1$) a jaké bychom se dopustili chyby, pokud bychom naměřenou rovnovážnou teplotu považovali za stagnační. Chyba $\varepsilon _{T0}$ by v takovém případě byla pro dané proudění (vybraná rychlost $u$ a statická teplota $T$) funkcí právě restitučního faktoru:
            \begin{equation}
                \varepsilon _{T0} = 1 - \frac{T_r}{T_0} = 1 - \frac{T + f \frac{u^2}{2 c_p}}{T + \frac{u^2}{2 c_p}}
            \end{equation}
            \noindent Závislosti velikosti chyby a rovnovážné teploty na restitučním faktoru jsou patrné z\,Obrázku \ref{fig:chyba-Tr-T0}. S narůstající rychlostí proudění dochází i ke zvětšování chyby $\varepsilon _{T0}$, která pro restituční faktor $\geq 0.94$ však nepřekračuje v rámci podzvukových rychlostí $1 \Unit{\%}$ nezávisle na statické teplotě proudění (viz odvození v Příloze \ref{priloha:odvozeni-limitniho-f}). 

            \begin{figure}[ht!]
                \centering
                \includegraphics*[width=\textwidth, trim = {6cm 0cm 6cm 0cm}]{100_MERENI_TEPLOT/chyba_Tr_T0.eps}
                \caption{Závislost rovnovážné teploty a chyby $\varepsilon _{T0}$ na restitučním faktoru pro různé rychlosti proudění při statické teplotě $300 \Unit{K}$.}
                \label{fig:chyba-Tr-T0}
            \end{figure}

        \subsubsection{Měřicí sondy}
            Konstrukce sond pro měření stagnačních teplot typicky obsahují tepelně citlivý prvek (obvykle termočlánek nebo odporový teplotní snímač) umístěný v trubici s\,odvětráním, která slouží ke zpomalení proudění okolo čidla obvykle pod hodnotu \linebreak $\Ma = 0.15$ \cite{Bonham2013}. Snížením rychlosti plynu dojde k nárůstu jeho měrné entalpie, což se projeví i vyšší naměřenou teplotou, která se tak bude blížit stagnační teplotě volného proudu. Příklady konstrukcí používaných pro měření stagnačních teplot jsou uvedeny na Obrázku \ref{fig:konstrukce-mereni-T0}. U všech uvedených geometrií byl restituční faktor vyšší, než $0.97$, v případě \ref{subfig:sonda-shapiro} a \ref{subfig:sonda-sedlak} byl dokonce $0.99$.

            \begin{figure}[ht!]
                \centering
                \begin{subfigure}{.45\textwidth}
                    \includegraphics[width=\textwidth]{100_MERENI_TEPLOT/Bonham2013-termoclanek.jpg}
                    \caption{Trubice s termočlánkem. Převzato z \cite{Bonham2013} a\,upraveno.}
                \end{subfigure} \hspace{.05\textwidth}
                \begin{subfigure}{.45\textwidth}
                    \includegraphics[width=\textwidth]{100_MERENI_TEPLOT/Shapiro-termoclanek.jpg}
                    \caption{Trubice s termočlánkem. Převzato z \cite{Shapiro1954} a\,upraveno.}
                    \label{subfig:sonda-shapiro}
                \end{subfigure}

                \vskip\baselineskip
                \vspace{.05\textwidth}

                \begin{subfigure}{.45\textwidth}
                    \includegraphics[width=\textwidth]{100_MERENI_TEPLOT/Bonham2013-ptfilm.jpg}
                    \caption{Trubice s platinovou destičkou.  Převzato \linebreak z \cite{Bonham2013} a upraveno.}
                \end{subfigure} \hspace{.05\textwidth}
                \begin{subfigure}{.45\textwidth}
                    \includegraphics[width=\textwidth]{100_MERENI_TEPLOT/Sedlak2018-Pt100.jpg}
                    \caption{Trubice s Pt100. Převzato z \cite{Sedlak2018} a upraveno.}
                    \label{subfig:sonda-sedlak}
                \end{subfigure}

                \caption{Vybrané geometrie sond pro měření stagnačních teplot.}
                \label{fig:konstrukce-mereni-T0}
            \end{figure}

    \subsection{Měření statické teploty}
        Při vysokých podzvukových rychlostech je přímé měření statické teploty proudění problematické. Jsou-li však známy další parametry proudění, lze potom statickou teplotu stanovit nepřímo. Příkladem může být využití Prandtlovy sondy, která měří celkový $p_0$ a statický tlak $p$. Ty jsou obvykle zpracovány pomocí diferenčního tlakového snímače, jelikož se tato sonda typicky používá k určování rychlosti proudění, k čemuž slouží dynamický tlak, tedy rozdíl $\brac{p_0 - p}$ \cite{Houghton2013}. Ze znalosti absolutních hodnot tlaků a stagnační teploty lze nicméně při uvažování isoentropického proudění určit teplota statická:
        \begin{equation}
            T = T_0 \brac{\frac{p}{p_0}} ^{\frac{\kappa - 1}{\kappa}}
        \end{equation}
            

    